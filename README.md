# Java-course-project
1.1. Pasirinktos temos, projekto aktualumas
Šiais laikais kiekvienas klientas turi galimybę rinktis prekes iš daugybės parduotuvių. Tai sukuria didelę konkurenciją rinkoje, todėl kiekviena parduotuvė privalo siekti kuo geresnių rezultatų, jei nori išlikti. Vienas iš efektyviausių būdų, kaip įmonės gali pasiekti puikių rezultatų, yra internetinių parduotuvių kūrimas. Internetinės parduotuvės turi daugybę privalumų lyginant su tradicinėmis parduotuvėmis. Greitas informacijos perdavimas ir galimybė atlikti sudėtingas operacijas iš namų yra tai, ko negali pasiūlyti įprastos parduotuvės be internetinės svetainės. Be to, internetinė svetainė palengvina darbą tiek klientams, tiek pardavėjams, nes leidžia viską struktūrizuoti aiškiai ir suprantamai. Dėl šių priežasčių buvo nuspręsta kurti internetinę parduotuvę, kuri turėtų palengvinti daugelį parduotuvės veiklos sričių ir padidinti gaunamas pajamas.
1.2. Projekto tikslas ir paskirtis
Šiame projekte galima numatyti kelis pagrindinius tikslus. Pirma, siekiama palengvinti klientų darbą sukuriant „Desktop“ aplikaciją, kurioje jie galėtų įvesti savo duomenis, prisijungti, peržiūrėti prekes, rašyti komentarus apie prekes, dėti jas į krepšelį ir įsigyti. Tokia sistema yra naudinga klientams, nes leidžia atlikti šias operacijas patogiai iš namų, procesai yra greiti ir lengvai suprantami. Antrasis projekto tikslas yra palengvinti darbuotojų darbą, integruojant duomenų bazę į aplikaciją, kurioje bus struktūrizuoti visi duomenys. Be to, darbuotojai, skirtingai nei klientai, galės per aplikaciją kurti naujus produktus, valdyti krepšelius ir atsakyti į klientų komentarus..
1.3. Pasirinkta Java technologija ir jos pagrindimas
Java SE buvo naudojama pagrindiniams funkcionalumams įgyvendinti. Vartotojo sąsaja buvo kuriama naudojant JavaFX, o duomenų saugojimui ir valdymui pasitelkta JPA, leidžianti lengvai pasiekti ir tvarkyti duomenų bazes.
Spring Boot buvo naudojamas žiniatinklio sluoksniui realizuoti. Jis suteikia greitą kūrimo pradžią, leidžiančią greitai sukurti veikiančią internetinę aplikaciją be didelių pastangų. Spring Boot automatiškai suteikia daugybę standartinių konfigūracijų, tokių kaip duomenų bazės jungtis ir HTTP serverio konfigūracija.
